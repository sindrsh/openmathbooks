\input{../../doc}
\input{../../preamb}
\input{../bm}
\begin{document}

\section{Å finne størrelser}
Likninger, formler og funksjoner (og utttrykk) er begrep som dukker opp i forskjellige sammenhenger, men som i bunn og grunn handler om det samme; \textsl{de uttrykker relasjoner mellom størrelser}. Når alle størrelsene utenom den éne er kjent, kan vi finne denne enten direkte eller indirekte.\vsk

\subsection{Å finne størrelser direkte}
Mange av regelboksene i boka inneholder en formel. Når en størrelse står alene på én side av formelen, sier vi at det er en formel for \textsl{den} størrelsen. For eksempel inneholder \rref{maalstk} en formel for 'målestokk'. Når de andre størrelsene er gitt, er det snakk om å sette verdiene inn i formelen og regne ut for å finne den ukjente,  'målestokk'.  \vsk

Men ofte har vi bare en beskrivelse av en situasjon, og da må vi selv lage formlene. Da gjelder det å først identifisere hvilke størrelser som er til stede, og så finne relasjonen mellom dem.\regv
\eks[1]{
For en taxi er det følgende kostnader:
\begin{itemize}
	\item Du må betale 50\enh{kr} uansett hvor langt du blir kjørt.
	\item I tillegg betaler du 15\enh{kr} for hver kilometer du blir kjørt.
\end{itemize}
\abc{
\item Sett opp et uttrykk for hvor mye taxituren koster for hver kilometer du blir kjørt.
\item Hva koster en taxitur på 17\enh{km}?
}

\sv \vs
\abc{
\item Her er det to ukjente størrelser; 'kostnaden for taxituren' og 'antall kilometer kjørt'. Relasjonen mellom dem er denne:
	\[ \text{kostnaden for taxituren}=50+15\cdot\text{antall kilometer kjørt} \]
\item Vi har nå at
\[ \text{kostnaden for taxituren}=50+15\cdot17= 305 \]
Taxituren koster altså 305\enh{kr}.
}
}
\info{Tips}{
Ved å la enkeltbokstaver representere størrelser, får man kortere uttrykk. La $ k $ stå for 'kostnad for taxituren' og $ x $ for 'antall kilometer kjørt'. Da blir uttrykket fra \textsl{Eksempel 1} over dette:
\[ k=50+15x \]
I tillegg kan man gjerne bruke skrivemåten for funksjoner:
\[ k(x)=50+15x \] 
}
\subsection{Å finne størrelser indirekte}
\subsubsection{Når formlene er kjente}
\eks[1]{
	Vi har sett at strekningen $ s $ vi har kjørt, farten $ f $ vi har holdt, og tiden $ t $ vi har brukt kan settes i sammenheng via formelen\footnote{$ \text{strekning}=\text{fart}\cdot \text{tid} $}:
	\[ s = f\cdot t \] 
	Dette er altså en formel for $ s $. Ønsker vi i stedet en formel for $ f $, kan vi gjøre om formelen ved å følge prinsippene for likninger\footnote{Se \mb, s. 121.}:
	\alg{
		s &= f\cdot t \br
		\frac{s}{t}&=\frac{f\cdot \bcancel{t}}{\bcancel{t}} \br
		\frac{s}{t}&=f
	}
}
\newpage
\eks[2]{
	\textit{Ohms lov} sier at strømmen $ I $ gjennom en metallisk leder (med konstant temeperatur) er gitt ved formelen
	\[ I = \frac{U}{R} \]
	hvor $ U $ er spenningen og $ R $ er resistansen.
	
	\abc{
	\item Skriv om formelen til en formel for $ R $.	
}
Strøm måles i Ampere (A), spenning i Volt (V) og motstand i Ohm ($ \Omega $).
\abcs{2}{
\item Hvis strømmen er 2\,A og spenningen 12\,V, hva er da resistansen?
}

	
	\sv \vs
\abc{
	\item Vi gjør om formelen slik at $ R $ står alene på én side av likhetstegnet:\vs
\alg{
	I\cdot R&=\frac{U\cdot \cancel{R}}{\cancel{R}} \br
	I\cdot R &= U \br
	\frac{\cancel{I}\cdot R}{\cancel{I}} &= \frac{U}{I}\br 
	R &= \frac{U}{I}
}
\item Vi bruker formelen vi fant i a), og får at
\alg{
	R &= \frac{U}{I} \br
	&= \frac{12}{2} \\
	&= 6
}
Resistansen er altså $ 6\,\Omega $.
}
}
\newpage
\eks[3]{
	Gitt en temperatur $ T_C $ målt i antall grader Celsius ($ ^\circ C $). Temperaturen $ T_F $ målt i antall grader Fahrenheit ($ ^\circ F $) er da gitt ved formelen
	\[ T_F = \frac{9}{5}\cdot T_C+32 \]
\abc{
\item Skriv om formelen til en formel for $ T_C $.
\item Hvis en temperatur er målt til 59$ ^\circ F $, hva er da temperaturen målt i $ ^\circ C $?
}
	
	\sv \vs
	
	\abc{
	\item Vi isolerer $ T_C $ på én side av likhetstegnet:
	\alg{
		T_F &= \frac{9}{5}\cdot T_C+32 \\
		T_F-32 &= \frac{9}{5}\cdot T_C \\
		5(T_F-32) &= \cancel{5}\cdot\frac{9}{\cancel{5}}\cdot F_C \\
		5(T_F-32) &= 9T_C \\
		\frac{5(T_F-32)}{9} &= \frac{\cancel{9}T_C}{\cancel{9}} \\
		\frac{5(T_F-32)}{9} &= T_C
	}
	\item Vi bruker formelen fra a), og finner at
	\alg{
		T_C&= \frac{5(59-32)}{9} \br
		&= \frac{5(27)}{9} \br
		&= 5\cdot 3 \\
		&= 15
	}
}
}

\subsubsection{Når formlene er ukjente}
\eks[1]{
Tenk at klassen ønsker å dra på en klassetur som til sammen koster 11\,000\,kr. For å dekke utgiftene har dere allerede skaffet 2\,000\,kr, resten skal skaffes gjennom loddsalg. For hvert lodd som selges, tjener dere 25\,kr.\os

\abc{
\item Lag en likning for hvor mange lodd klassen må selge for å få råd til klasseturen.
\item Løs likningen.
}

\sv
\abc{
\item Vi starter med å tenke oss regnestykket i ord:
\small
\[ \text{penger allerede skaffet}+\text{antall lodd}\cdot\text{penger per lodd}=\text{prisen på turen} \]
\normalsize
Den eneste størrelsen vi ikke vet om er 'antall lodd'. Vi erstatter\footnote{Dette gjør vi bare fordi det da blir mindre for oss å skrive.} \textit{antall lodd} med $ x $, og setter verdiene til de andre størrelsene inn i likningen:
\[ 2\,000+x\cdot25 = 11\,000 \]
\item \ \vs \vs
\alg{
	25x &= 11\,000-2\,000\\
	25 x &= 9\,000\\
	\frac{\cancel{25} x}{\cancel{25}} &= \frac{9\,000}{25} \\
	x &= 360
}
}
}
\newpage
\eks[2]{En vennegjeng ønsker å spleise på en bil som koster 50\,000 kr, men det er usikkert hvor mange personer som skal være med på å spleise.\os 
	\textbf{a)} Kall 'antall personer som blir med på å spleise' for $ P $ og 'utgift per person' for $ U $,  og lag en formel for $ U $.\os
	
	\textbf{b)} Finn utgiften per person hvis 20 personer blir med.
	
	\sv
	\textbf{a)} Siden prisen på bilen skal deles på antall personer som er med i spleiselaget, må formelen bli
	\[ U = \frac{50\,000}{P} \]
	
	\textbf{b)} Vi erstatter $ P $ med 20, og får
	\alg{
		U &= \frac{50\,000}{20}\\
		&= 2\,500
	}
	Utgiften per person er altså 2\,500\enh{kr}.
}
\eks[2]{
	En klasse planlegger en tur som krever bussreise. De får tilbud fra to busselskap:
	\begin{itemize}
		\item \textbf{Busselskap 1} \\
		Klassen betaler 10\,000\,kr uansett, og 10\enh{kr} per km.
		\item \textbf{Busselskap 2} \\
		Klassen betaler 4\,000\,kr uansett, og 30\enh{kr} per km.
	\end{itemize}
	For hvilken lengde kjørt tilbyr busselskapene samme pris?
	
	\sv
	
	Vi innfører følgende variabler:
	\begin{itemize}
		\item $ x=\text{antall kilometer kjørt} $ \\
		\item $ f(x)=\text{pris for Busselskap 1} $ \\
		\item $ g(x)=\text{pris for Busselskap 2} $
	\end{itemize}
	Da er
	\alg{
		f(x)&=10x+10\,000\vn
		g(x)&=30x+4\,000
	}
	Videre løser vi nå oppgaven både med en grafisk og en algebraisk metode. \vsk
	
	\metode{Grafisk metode}{0.6\linewidth} \os
	Vi tegner grafene til funksjonene inn i samme koordinatsystem:
	\fig{lig2}
	Vi leser av at funksjonene har samme verdi når $ {x=200} $. Dette betyr at busselskapene tilbyr samme pris hvis klassen skal kjøre 200\enh{km}.\vsk \vsk
	
	\metode{Algebraisk metode}{0.6\linewidth} \os
	Busselskapene har samme pris når
	\alg{
		f(x)&=g(x) \\
		10x+10\,000&=30x+6\,000 \\
		4\,000&=20x \\
		x&=200
	}
	Busselskapene tilbyr altså samme pris hvis klassen skal kjøre 200\enh{km}.
}
\eks[4]{
	''Broren min er dobbelt så gammel som meg. Til sammen er vi 9 år gamle. Hvor gammel er jeg?''.
	
	\sv
	''Broren min er dobbelt så gammel som meg.'' betyr at
	\[ \text{brors alder}=2\cdot \text{min alder} \]
	''Til sammen er vi 9 år gamle.'' betyr at
	\[ \text{brors alder}+\text{min alder}=\text{9} \]
	Erstatter vi 'brors alder' med ''$2\cdot\text{min alder} $'', får vi
	\[ 2\cdot\text{min alder}+\text{min alder}=\text{9} \]
	Altså er
	\algv{
		3\cdot \text{min alder} &= 9 \\
		\frac{\cancel{3}\cdot \text{min alder}}{\cancel{3}}&= \frac{9}{3} \\
		\text{min alder} &= 3
	}
	''Jeg'' er altså 3 år gammel.
}
\subsection{Grafisk metode}
\reg[Grafisk løsning av likningssett]{
Et lineært likningssett bestående av to ukjente, $ x $ og $ y $, kan løses ved å 
	\begin{enumerate}
		\item omskrive de to likningene til uttrykk for to linjer.
		\item finne skjæringspunktet til linjene.
\end{enumerate}
}
\section{Regresjon}
Å forsøke å beskrive hvordan noe vil \textsl{utvikle} seg er en av de viktigste anvendelsene for funksjoner. Hvis vi har et datasett som beskriver tidligere hendelser, kan vi prøve å finne den funksjonen som passer best til datasettet. Dette kalles å utføre \outl{regresjon}. \vsk

Grafen under viser\footnote{Tall hentet fra \net{https://elbil.no/om-elbil/elbilstatistikk/}{elbil.no}} antall elbiler i Norge etter år 2010.
\fig{elbilsalg1}
Vi ønsker nå å finne en funksjon som
\begin{enumerate}[label=(\roman*)]
	\item så godt som mulig skjærer hvert punkt.
	\item har en graf som passer til situasjonen vi modellerer.
\end{enumerate}
Hvis vi utfører regresjon med en lineær funksjon i GeoGebra (se side \pageref{ggbreg}), får vi denne grafen:
\fig{elbilsalg2}
Utfører vi regresjon også med en andregradsfunksjon, får vi følgende resultat:
\fig{elbilsalg3}
I figuren over kan vi merke oss at
\begin{itemize}
	\item begge modellene (funksjonene) ''oppfører'' seg feilaktig i starten. Den lineære funksjonen starter med et negativt antall biler, mens den kvadratiske funksjonen starter med at antallet synker fra år 0 til år 1.
	\item Grafen til den kvadratiske passer punktene mye bedre enn grafen til den lineære funksjonen.
\end{itemize}
Hvis vi hadde antatt at den lineære funksjonen ga en god beskrivelse av antallet elbiler fremover i tid, kunne vi lest av fra grafen at antall elbiler i 2021 var ca. 350\,000. Hadde vi i stedet antatt det samme om den kvadratiske funksjonen, kunne vi lest av fra grafen at antall elbiler i 2021 var litt over 425\,000. Fasit er at antall elbiler i 2021 var 455\,271.
\fig{elbilsalg4}
\newpage
\end{document}


